Original URL: <http://helpin.red/cs/Console2.html>

# Console 2

* * *

Console 2

* * *

Výborné prostředí pro práci s interaktivní konzolou Redu ve Windows je aplikace Console 2.00, kterou si lze zdarma stáhnout ze stránky [SourceForge](https://sourceforge.net/projects/console-devel/files/console-releases/2.0b148a/)[.](https://sourceforge.net/projects/console-devel/files/console-releases/2.0b148a/) Velikost instalace je menší než 2 MB.

V instalované konzole volíme Edit &gt; Settings... kde zvýrazníme volbu Tabs, která nám rozbalí níže zobrazený formulář. V tomto formuláři zadáme název karty, případně cestu k souboru s ikonou.

V další skupině (Shell) zadáme cestu k binárnímu souboru red.exe a příslušné volby (viz obrázek). Na dalším řádku zadáme cestu ke složce, v níž se budou ukládat soubory, s nimiž bude interaktivní konzola Redu pracovat.

![](http://helpin.red/lib/NewItem.png)

Výhoda této aplikace spočívá v tom, že si lze najednou otevřít více karet s různými programy či cestami, případně tentýž program či cestu otevřít vícekrát s různým obsahem.

V obrázku ilustrovaná úprava aktivace otevíraného souboru příponami --cli --catch způsobí, že se ve zvolené kartě otevře přímo interpretační konzola Redu (nikoliv Red Console). Pokud si na další kartě nastavíme Red bez přípon, bude nám otevírat volně přemistitelnou konzolu Red Console.

Zadaný příkaz lze po vyhodnocení opakovat (i vícekrát) šipkou nahoru. Po řádku se lze pohybovat šipkami vlevo či vpravo a klávesami Home či End. Interaktivní prostředí Redu opustíme příkazem q nebo quit.
