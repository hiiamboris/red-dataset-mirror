Original URL: <http://helpin.red/cs/Zaciname.html>

# Začínáme

* * *

* * *

Instalace prostředí Red

Nejprve je zapotřebí stáhnout si do počítače vhodnou[](https://www.red-lang.org/p/download.html)[instalaci Redu](https://www.red-lang.org/p/download.html). Když ji  (dvojklikem) spustíte, vytvoří a otevře ve vašem monitoru interaktivní konzolu Red Console.

Cestu ke složce s binárním souborem red~.exe lze uložit do systémové proměnné System PATH. To umožní otevírat interpretační prostředí Red Console odkudkoliv v počítači prostým zápisem slova red do příkazového řádku systémové konzoly. Tento způsob lze doporučit pouze věcí znalým, neboť systémová proměnná rozezná pouze bazální název red.exe. Z toho důvodu je nutné buď instalační soubor na disku přejmenovat nebo vytvořit soubor red.bat.

Další přístup k interpretačnímu prostředí Redu vytvoříme nastavením doporučovaného editoru [Notepad++](http://helpin.red/Notepad.html) a ještě další přístup nastavením rovněž doporučované konzoly [Console2](http://helpin.red/Console2.html).

Pokyny pro spouštění skriptů jsou popsány v kapitole  [Hello world](http://helpin.red/Helloworld.html), nejprve si však musíte vybrat textový editor

Výběr editoru

Skripty lze psát v jakémkoli textovém editoru, který produkuje čisté textové soubory. V našem Průvodci se omezíme na prezentaci populárního a účinného editoru [Notepad++](http://helpin.red/Notepad.html) , který byl použit pro všechy skripty příkladů, spolu s konzolovou aplikací [Console 2.00](http://helpin.red/Console2.html), ve které jsem měl otevřené interaktivní prostředí Redu pro zadávání jednoduchých kódů.

Alternativou k Notepad++ je editor a programovací prostředí [Visual Studio](https://code.visualstudio.com/)[.](https://code.visualstudio.com/)

![](http://helpin.red/lib/NewItem103.png)

Některé užitečné informace:

Skripty Redu jsou čisté textové soubory. Mohou mít jakoukoli extenzi ale je vhodné používat pouze extenzi  .red.  Soubory s touto extenzí lze ve Windows asociovat s vybraným editorem.

Následující obrázek docela výstižně ilustruje vytvoření této asociace. Pravým klikem na souboru s extenzí .red otevřeme kontextovou nabídku, kde vybereme Otevřít v programu (Open with) a z této další nabídky vybereme žádanou aplikaci :

![](http://helpin.red/lib/associate2.png)
